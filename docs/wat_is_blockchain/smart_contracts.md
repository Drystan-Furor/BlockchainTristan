# Smart Contracts
Door de decentrale opzet van de blockchaintechnologie is deze ook interessant voor het implementeren van smart contracts (slimme contracten).
> Een smart contract is een computerprogramma dat (misschien autonoom) een vooraf gedefinieerde taak kan uitvoeren wanneer aan bepaalde voorwaarden wordt voldaan. Smart contracts hebben een eigen database waarin ze hun data bijhouden.

- Ethereum is vanaf het begin ontworpen om smart contracts op te kunnen plaatsen. Deze kunnen zelf een bedrag aan ethers ontvangen en weer uitgeven en de gebruikte programmeertaal, Solidity, is Turingvolledig. Later kwam ook Bitcoin met de mogelijkheid voor smart contracts met de taal Simplicity.

Zo'n smart contract kan bijvoorbeeld gebruikt worden voor een **waardeoverdracht**. In dit geval kan de verkoper van een eigendomscertificaat (bijvoorbeeld van een huis) dit certificaat overdragen aan het smart contract en de koper maakt het bedrag in de betreffende coins hiernaar over. Als beide zijn overgedragen en een eventuele bedenkingstermijn zijn verstreken dan wordt het certificaat aan de koper overgedragen en de coins aan de verkoper.
- Als een van beide partijen van gedachten verandert voor de deadline, als het geld niet voldoende is ontvangen of als het certificaat niet in het contract is opgenomen, gaat de transactie niet door en ontvangt de verkoper het certificaat terug en ontvangt de koper het betaalde bedrag terug .

--- 
Smart contracts kunnen voor meer toepassingen gebruikt worden, zoals voor
- loterijen
- het vastleggen van gegevens
- het uitbrengen van een nieuwe coin of initial coin offering (ICO).

Een gevaar van smart contracts is dat iedereen toegang kan hebben en daarmee ***interessant zijn voor hackers.*** De blockchain zelf is dan misschien niet te hacken, maar dat geldt niet voor de individuele smart contracts. **Elke functie van een contract moet dus zo geprogrammeerd worden, dat deze alleen vanaf een bevoegd account aangeroepen kan worden.** Daarnaast zijn de gegevens in smart contracts ook openbaar en voor iedereen te lezen. Dit laatste kan omzeild worden door data alleen versleuteld op te slaan.


```
{
  "author": "Tristan",
  "email": "artstristan@gmail.com",
}
```